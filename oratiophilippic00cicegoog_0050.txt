44 Μ. TULLII CICERONIS

istuc, mihi crede, praesidium. Caritate et benevolentia.
civium saeptum oportet esse, non armis, 118. Eripiet,
extorquebit tibi ista populus Romanu5‚ utinam salvis
nobis! Sed quoquo modo nobiscum egeris, dum istis
consiliis uteris, non potes, mihi crede, esse diuturnus.
Etenim ista tua minime avara conqu‚ quam ego sine
contumelia describo, nimium debet diu populo Romano
tertiam pensionem. Habet populus Romanm, ad quos
gubernacula rei publicae deferat: qui ubicunque terrarum
sunt, ibi est omne rei publicae praesidium, vel potius ipsa.
res publica, quae se adhuc tantummodo ulta est, nondum
recuperavit. Habet quidem certe res publica adolescentes
nobilissimos„ paratos defensores Quam volent, illi ce-
dant, otio consulentes: tamen a re publica revocabuntur.
Et nomen pacis dulce est, et ipsa res salutaris. Sed inter
pacem et servitutem plurimum interest. Pax est tran-
quilla libertas: servitus postremum malorum om‘nium,
non modo bello, sed morte etiam repellendum. 114. Quod
si se ipsos illi nostri liberatores e conspectu nostro abstu-
lerunt: at exemplum facti reliquerunt. Illi, quod nemo

fecerat, fecerunt. Tarquinium Brutus bello est per- ’

secutus: qui tum rex fuit, quum esse Romae regem
licebat. Spurii Cassiae, Maelius, M. Manlius propter
suspicionem regni appetendi sunt necati. Hi primi cum
gladiis, non in regnum appetentem, sed in regnantem
impetum fecerunt. 'Quod quum ipsum factum per se
praeclarum est atque divinum, tum expositum ad imi-
tandum3 praesertim quum illi eam· gloriam consecuti
sint, quae vix caelo capi posse videatur. Etsi enim satis
in ipsa conscientia pulcherrimi facti fructus erat, tamen
mortali immortalitatem non arbitror esse contemnendam.

XLV. 115. Recordare igitur illum, M. Antoni, diem,
quo dictaturam sustulisti3 pone ante oculos laetitiam
senatus populique Romani3 confer cum hac immani
nundinatione tua tuorumque: tum ⁶ telliges‚ quantum
inter laudem et lucrum intersit. Sed nimirum, ut

Kx

 

Ἴι
4

 

1

Q

