· 10 Μ. TULLII CICERONIS

quas tu reprehendiS, supplicationem decrevit verbis arn
plissimiS, eique illi ipsi, quos modo nominavi, consulares
senatuSque cunctus assensus est3 qui honos post con·
ditam hanc urbem .habitus est togato ante me nemini
14. L. Caesar, avunculus tunsi, qua oratione, qua con-
stantia, qua gravitate sententiam dixit in sororis suae
virum, vitricum tuum! ‘Hunc tu quum auctorem et
praeceptorem omnium consiliorum totiusque vitae de-
buisses habere, vitrici te similem, quam avunculi malu-
isti. Hujus ego, alienuS, consiliis consul usus sum τ tu
sororis filius, ecquid ad eum unquam de re publiea re-
tulisti? At ad quos referti Dii immortales! ad eos
scilicet, quorum nobis etiam dies natales audiendi sunt.
15. Hodie non descendit Antonine. Cur? Dat nata-
licia in hortis, Cui? Neminem nominabo. Putate tum
Phormioni alicui, tum Gnathoni, tum etiam Ballioni.
O foeditatem hominis flagitiosam! O impudentiam, ne-
quitiam, libidinem non ferendam! Tu quum principem

· senatorem, civem singularem, tam propinquum habeas,
ad eum de re publica nihil referas: ad eos referas, qui
suam rem nullam habent, tuam exhauriunt?

V11. Tuus videlicet salutaris consulatuS, perniciosus
meus. Adeone pudorem cum pudicitia perdidisti, ut
hoc in eo templo dicere ausus sis, in quo ego senatum
illum, qui quondam florens orbi terrarum praesidebat‚
consulebam: tu homines perditissimos cum gladiis col-
locavistiZ 16. vAt etiam ausus es (quid autem est, quod
tu non audeas2) clivum Capitolinum dicere, me consule,
plenum servorum armatorum fuisse. Ut illa, cred0, ne· ,
faria senatusconsulta fierent, vim afferebam senatui. Ο
miser, sive illa tibi nota non sunt, (nihil enim boni ¹
nosti,) sive sunt, qui apud tales viros tam impudenter Δ)
loquare! Quis enim eques RomanuS, quiS, praeter te, 1
adolescens nobilis, quis ullius ordiniS, qui se civem me- l
minisset, quum senatus in hoc templo esset, in clivo
‘Capitolino non fuit? quis nomen non dedit? Quamquam ἵ

 

