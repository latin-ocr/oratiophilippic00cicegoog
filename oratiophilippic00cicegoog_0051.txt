ORATIO PHILIPPICA SECUNDA. 45

quidam, morbo aliquo et sensus stupore, suavitatem cibi
non sentiunt: sic libidinosi, avari, facinorosi, verae laudis
'gustatum non habent. Sed, si te laus allicere ad recte
faciendum non potest, ne metus quidem a foedissimis
ζ* factis potest avocare? «Iudicia non metuis. Si propter
innocentiam, laudo: sin propter vim, non intelligiS, qui
isto modo judicia non timeat, ei quid timendum sit?
116. Quod si non metuis viros forteS‚ egregiosque civeS,
quod a corpore tuo prohibentur armis3 tui te,· mihi
crede, diutius non ferent. Quae est autem vita, dies et
noctes timere a suis? Nisi vero aut majoribus habes
beneficiis obligatos, quam ille quosdam habuit ex iis, a
quibus est interfectus3 aut tu es ulla re cum eo com-
parandus. Fuit in illo ingenium, ratiO, memoria, literae,
cura, cogitatio, diligentia3 res bello gesserat, quamvis
rei publicae calamitosae, attamen magnas3 multos annos
regnare meditatus, magno labore, multis periculis, quod
cogitarat, effecerat3 muneribus, monumentiS, congiariiS‚
β epuIiS, multitudinem imperitam delenierat: suos praemiis,
adversarios clementiae specie devinxerat. Quid multa? ⁸
attulerat jam liberae civitati, partim metu, partim pa-
tientia, consuetudinem serviendi.

XLVI. 117. Cum illo ego te dominandi cupiditate
conferre possum, ceteris vero rebus nullo modo com-
parandus es· - Sed ex plurimis malis, quae ‘ab illo rei
publicae sunt inusta, hoc tamen boni est, quod didicit jam
populus RomanuS, quantum cuique crederet, quibus se
committeret, a quibus caveret. Haec non cogita-32 nec
intelligis, satis esse viris fortibus didicisse, quam sit re
pulchrum, beneficio gratum, fama gloriosum, tyrannum
occidere? An, quum illum homines non tulerint, te
ferent? 118. Certatim posthac, mihi crede, ad hoc opus
curretur, neque occasionis tarditas exspectabitur.

Respice, quaeso‚ aliquando rem publicam, M. Antoni:
quibus ortus siS, non quibuscum vivaS, considera: me-

* cum, ut voles; cum re publica redi in gratiam. Sed de

