ORATIO PHILIPPICA SECUNDA. 23

reperietis, 51. Nam, quum L. Lentulo, C. Marcello,
consulibus, ,Kalendis Januariis labantem et prope ca-
dentem rem publicam fulcire cuperetiS, ipsique C.
Caesari, si sana mente esset, consulere velletis: tum
5 iste venditum atque emancipatum tribunatum consiliis
vestris opposuit, cervicesque suas ei subjecit securi, qua
multi minoribus in peccatis occiderunt. In te, M. An-
toni, id decrevit senatm, et quidem incolumis, nondum
tot luminibus extinctiS, quod in hostem togatum de-
cerni est solitum more majorum. Et tu apud Patres
conscriptos contra me dicere ausus ee, quum ab hoc
ordine ego conservator essem, tu hostis rei publicae ju-
dicatus? commemoratio illius tui sceleris intermissa
est, non memoria deleta. Dum genus hominum, dum
populi Romani nomen exstabit, (quod quidem erit, si
per te licebit, sempiternum Ξ) tua illa pestifera inter-
cessio nominabitur. 52. Quid cupide a senatu, quid
temere fiebat, quum tu, unus adolescens, universum
ἃ ordinein decernere de salute rei publicae prohibuisti?
2 neque id semel, sed saepiusZ neque tu tecum de sena-
tus auctoritate agi passus es? Quid autem agebatur,
nisi ne deleri et everti rem publicam funditus velles,
quum te neque principes civitatis rogando, neque ma- ⁴
jores natu monendo, neque frequens senatus agendo,
de vendita atque addicta sententia movere potuit?
Tum illud, multis rebus ante tentatis, necessario tibi
, vulnus inflictum est, quod paucis ante te, quorum in-
* columis fuit nemo. 53. Tum contra te dedit arma hic
l ordo consulibus reliquisque imperiis et potestatibus:
quae non effug-isses, nisi te ad arma Caesaris contulisses.
“k XXII. Tu, tu, inquam, Μ. Antoni, princeps C.
Caesari, omnia perturbare cupienti, causam belli contra
patriam inferendi dedisti. Quid enim aliud ille dice-
b‘at3 quam causam sui dementissimi consilii et facti
afferebat, nisi quod intercessio neglecta, jus tribunicium
sublatum, circumscriptus a senatu esset Antonius?

